---
layout: ../../../layouts/BlogPost.astro
title: "Site-ul Consiliului Județean Cluj a fost spart de hackeri"
date: '2021-05-12 08:25:56 +0300'
---

Site-ul Consiliului Județean Cluj a fost spart de hackeri
=========================================================

![CJ cluj](https://securitypatch.ro/wp-content/uploads/2021/05/consiliul-judetean-cluj-696x373.jpg "consiliul-judetean-cluj")

Săptămâna trecută, joi 6 mai 2021, website-ul **Consiliului Județean Cluj** -- [www.cjcluj.ro](http://www.cjcluj.ro/) a fost victima unui atac cibernetic, afișând pe pagina principală următorul mesaj:

*"Toate fisierele au fost encriptate si un backup al site-ului a fost salvat
Daca vreti ca baza de date si fisierele site-ului sa nu ajunga public
Pe internet, aveti de platit o suma
Trimiteti 100$ USD in bitcoin la adresa urmatoare*
*17chKAEtUcTLfXF6kD9Zq9tPY1pbL1cPK6"*

După cum se poate vedea și aici:

[*https://web.archive.org/web/20210506111205/https://www.cjcluj.ro/*](https://web.archive.org/web/20210506111205/https://www.cjcluj.ro/)

Suma solicitată de atacator în mesajul de răscumpărare pentru decriptare a fost de 100$, respectiv echivalentul a 0,0017 în Bitcoin. Valoarea este mai degrabă una simbolică, ceea ce ar putea justifica intenția de afirmare a autorului.

Cine e este atacatorul ?
------------------------

După câteva căutări pe Internet, se pare ca atacatorul **Mewoless** este cunoscut pe social media și cu alias-urile **Meowless1337** sau **Lord VixxeN**.

Reprezentanții Consiliul Județean Cluj au revenit ulterior cu o poziție publică:

„*Site-ul Consiliului Județean Cluj a fost, în cursul zilei de joi, 6 mai 2021, victima unui atac cibernetic. Practic, a fost atacat serverul care găzduiește site-ul Consiliului Județean. Specialiștii instituției au identificat vulnerabilitatea şi au acționat în vederea remedierii situației. În momentul de fată se desfășoară procesul de recuperare a datelor, existând o copie de rezervă a site-ului. Acesta a redevenit, de altfel, funcțional, în prezent intervenindu-se pentru optimizarea funcționării*".

Sursa citată a precizat că toate datele postate pe site-ul Consiliului Județean Cluj au un caracter public, nepunându-se în niciun fel problema punerii în pericol a unor date cu caracter personal.

"*Site-ul Consiliului Județean nu gestionează niciun fel de date cu caracter personal. Pentru un plus de siguranță, începând chiar din cursul acestei zile, site-ul Consiliului Județean Cluj va fi găzduit pe un alt server, cu condiții de siguranță net superioare. Fiind vorba despre o infracțiune, Consiliul Județean va sesiza instituțiile abilitate*", au mai transmis oficialii instituției.

**Update****:** În dimineața zilei de 12 mai 2021 (*la o săptămână după atac*) site-ul instituției era indisponibil.

![](https://securitypatch.ro/wp-content/uploads/2021/05/error-cj-1024x261.jpg)

![](https://securitypatch.ro/wp-content/uploads/2021/05/down-cj-cj-1.jpg)
